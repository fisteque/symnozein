<!DOCTYPE html>
<html lang="cs">
<head>
  <meta charset="UTF-8" />
  <title>{{ title }}</title>
  <meta name="title" content="{{ title }}" />
  <meta name="summary" content="{{ summary }}" />
  <meta name="tags" content="{{ tags }}" />
  <meta name="date" content="{{ date }}" />
  <meta name="hidden" content="{{ hidden }}" />
  <style>
    body {
      font-family: sans-serif;
      max-width: 800px;
      margin: 2rem auto;
      padding: 1rem;
      line-height: 1.6;
    }
    h1 {
      font-size: 2em;
      margin-bottom: 1rem;
    }
    h2 {
      margin-top: 2rem;
      font-size: 1.4em;
    }
  </style>
</head>

<body>

<h1>{{ title }}</h1>

<h1 id="vira">Víra</h1>
<p>Musí tu být dřív, než o ní začneme mluvit.
Vzpomíná, na co se můžeme spolehnout,
když se chceme pohnout dál.
Ne proto, abychom měli jistotu,
ale abychom měli směr.
Tento text není výkladem víry
ani obhajobou přesvědčení.
Je první reinterpretací —
přeskládáním významů do jiného rámce,
který se snaží být pravdivý ke zkušenosti.
Je to svědectví o tom, co musí platit,
pokud bereme vlastní zkušenost vážně.</p>
<h2 id="prvni-vitr">První vítr</h2>
<p>Vítr se opřel do větví určitým způsobem.
Svět se dotkl toho, co ještě nemělo jméno,
ale už reagovalo.
Než se objeví otázka,
než vznikne pochybnost,
už se něco pohne.
Není to vědění.
Není to rozhodnutí.
Je to odpověď světu,
která se stane dřív, než víme proč.
Tomuto pohybu zde říkáme víra.</p>
<h2 id="strom-viry">Strom víry</h2>
<p>V tomto rámci s vírou nezacházíme
jako s názorem
ani jako se souborem tvrzení.
Víru chápeme jako živý proces,
který se v čase opírá o to, co se osvědčilo,
a zkouší růst tam, kde cítí prostor.
Metafora stromu není obrazná.
Je popisná.
Víra má dřevo —
to, co vzniklo z minulých zkušeností
a nese váhu dalších kroků.
Má lýko —
živé, napjaté vrstvy,
které přenášejí význam
mezi tím, co bylo,
a tím, co teprve vzniká.
A má listy —
které se otáčejí ke světlu,
zkoušejí nové směry
a zůstávají tam, kde se růst osvědčuje.
Každý strom je jiný.
I kdyby dva vypadaly stejně,
od prvního okamžiku rostou jinde.
Rozdíl není chyba.
Je to podmínka růstu.
Víra se neukládá.
Víra se udržuje pohybem.</p>
<h2 id="jednani-a-vztah">Jednání a vztah</h2>
<p>Nevěřit zde neznamená mít jiný názor.
Nevěřit znamená nejednat.
A nejednat znamená
nebýt ve vztahu se světem.
Věřit znamená být ve vztahu.
A vztah se nežije odpověďmi,
ale kroky.
To, co si z těchto kroků zpětně uvědomujeme,
nazýváme prožíváním.
Ale samotný pohyb,
ze kterého prožívání vyrůstá,
vychází z víry.</p>
<h2 id="vira-mysleni-a-uceni">Víra, myšlení a učení</h2>
<p>Víra zde není opakem myšlení.
Je tím, z čeho se myšlení ukazuje.
Můžeme říct:
Myslím, tedy jsem.
A teprve zpětně si všímáme,
že bez víry by nebylo o čem myslet
ani odkud.
Učení pak není hromaděním informací,
ale reinterpretací —
přerůstáním stromu do nových tvarů
na základě zkušenosti.
K rozvíjení vztahu k pravdě
je nutná ochota změnit názor.
Ne libovolně,
ale ve vztahu k tomu,
co se v čase ukazuje jako nosné.
K tomu je třeba rozlišovat
mezi pravdou a pravdivostí —
mezi tím, co se děje,
a tím, jak k tomu přistupujeme.
A také si dokázat vzpomenout,
odkud se vzalo to,
co považujeme za vědění.</p>
<h2 id="smer">Směr</h2>
<p>Tato mapitola víru neuzavírá.
Vymezuje rámec,
ve kterém je možné s vírou pracovat
bez dogmatu
i bez nahodilosti.
Jakmile se pokusíme mluvit o tom,
jak je realita možná,
jestli má pravidla
a limity,
vstupujeme do jazyka.
Když budeme mluvit o tom, co je, tak to nedržíme, ale snažíme se popsat slovy, co z toho zrdcadlíme.
A tam pokračuje další krok.
<strong>Cesta není jedna. A svět je společný.</strong></p>

</body>
</html>
