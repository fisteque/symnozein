# Víra

Než se ptáme, už kráčíme.
S důvěrou v odněkud a s vírou kam.

Otázka tedy není, jestli věříme.
Víra tu je dřív, než o ní začneme mluvit.

Otázka je, na co se můžeme spolehnout,
když se chceme pohnout dál.
Ne proto, abychom měli jistotu,
ale abychom měli směr.

Tento text není výkladem víry
ani obhajobou přesvědčení.
Je první reinterpretací —
přeskládáním významů do jiného rámce,
který se snaží být pravdivý ke zkušenosti.

Je to svědectví o tom, co musí platit,
pokud bereme vlastní zkušenost vážně.

## První vítr

Vítr se opřel do větví určitým způsobem.

Svět se dotkl toho, co ještě nemělo jméno,
ale už reagovalo.

Než se objeví otázka,
než vznikne pochybnost,
už se něco pohne.
Není to vědění.
Není to rozhodnutí.
Je to odpověď světu,
která se stane dřív, než víme proč.
Tomuto pohybu zde říkáme víra.

## Strom víry

V tomto rámci s vírou nezacházíme
jako s názorem
ani jako se souborem tvrzení.
Víru chápeme jako živý proces,
který se v čase opírá o to, co se osvědčilo,
a zkouší růst tam, kde cítí prostor.

Metafora stromu tu není jen obrazná.
Je i popisná.

**Víra má dřevo —**
to, co vzniklo z minulých zkušeností
a nese váhu dalších kroků.

**Má lýko —**
živé, napjaté vrstvy,
které přenášejí význam
mezi tím, co bylo,
a tím, co teprve vzniká.

**A má listy —**
které se otáčejí ke světlu,
zkoušejí nové směry
a zůstávají tam, kde se růst osvědčuje.

Každý strom je jiný.
I kdyby dva vypadaly stejně,
od prvního okamžiku rostou jinde.
Rozdíl není chyba.
Je to podmínka růstu.

Víra se neukládá.
Víra se udržuje pohybem.

## Jednání a vztah

Nevěřit zde neznamená mít jiný názor.
Znamená to zůstat bez jednání.

Věřit znamená být připraven na další kroky.
To, co si z minulých kroků uvědomujeme,
nazýváme prožíváním.
Ale samotný pohyb,
ze kterého prožívání vyrůstá,
vychází z víry.
Víra zde není opakem myšlení.
Je tím, co myšlení umožňuje.

## Víra, myšlení a učení

Nezačínáme pochybností.
Začínáme krokem.
A teprve zpětně si klademe otázku,
čemu jsme vlastně věřili.

Můžeme říct:
Myslím, tedy jsem.

A teprve zpětně si všímáme,
že bez víry by nebylo o čem myslet
ani odkud.

Učení tu není hromaděním informací,
ale reinterpretací —
přerůstáním stromu do nových tvarů
na základě zkušenosti.

K rozvíjení vztahu k pravdě
je nutná ochota změnit názor.
Ne libovolně,
ale ve vztahu k tomu,
co se v čase ukazuje jako nosné.

K tomu je třeba rozlišovat
mezi pravdou a pravdivostí —
mezi tím, co se děje,
a tím, jak k tomu přistupujeme.

A také si dokázat vzpomenout,
odkud se vzalo to,
co považujeme za vědění.

## Směr

Tato mapitola víru neuzavírá.
Vymezuje rámec,
ve kterém je možné s vírou pracovat
bez dogmatu
i bez nahodilosti.

Když mluvíme o světě,
vstupujeme do jazyka. Hledáme způsob jak by svět mohl dávat smysl.
A tam pokračuje další krok.

*Cesta není jedna. A svět je společný.*
